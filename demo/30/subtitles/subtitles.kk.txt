Қайырлы күн, құрметті студенттер! Сіздерді кезекті Демо-сессиямызда көргеніме қуаныштымын. Бүгін біз AWS academy-дің екінші платформасын тереңірек қарастырамыз. Біз бұл платформаны зертханалық жұмысты орындау үшін қолданамыз, өйткені ол AWS құм жәшігіне қол жеткізуге мүмкіндік береді. Барлық басқа белсенділіктер біздің басты платформамызда, яғни telegram-ботымызда болады. Сондай-ақ, telegram-ботымызда зертханалық жұмыстарға байланысты екі белсенділік бар екенін еске салғым келеді. Біріншісі – зертханалық жұмысқа шолу, онда сізге таныс тілде белгілі бір зертханалық жұмыстың бөлігінде не істеу керектігін біртіндеп түсіндіремін. Екінші белсенділік – зертханалық жұмысты талдау, онда біз сізбен бірге барлық зертханалық жұмыстарды жасаймыз және белгілі бір тапсырманы орындау үшін құм жәшігі мен AWS аккаунтының ішінде қажет барлық қадамдарды көреміз. Ендеше, бастайық.
Ағымдағы демо-белсенділікті бастау үшін сіздің университеттік e-mail-іңізге AWS academy платформасында тіркелгеніңізді растайтын электрондық хабарлама жіберіледі. AWS academy платформасына тіркелу үшін біз сіздің кураторыңыз арқылы бұрын жіберген университеттің e-mail-ін қолдандық. Яғни, платформада тура e-mail-іңіздегі логиндей пайдаланушы жасалады, тек сіздің университетіңіздің доменіне .awsacademy түбірлік домені қосылады. Бұл хабарлама кейде «Спам» папкасына түсуі мүмкін, сондықтан осы папканы да тексеріңіз.
AWS academy-ге тіркелу үшін сізге сілтеме бойынша өту керек, сол жерде пайдаланушыға құпия сөз жасайсыз да, AWS academy платформасына сәтті тіркелесіз. Ендеше, кішігірім жаттығу жасап көрейік. Мұны істеу үшін осы видеоны тоқтатып, AWS academy-ге тіркеліп көріңіз. Егер сіз поштаңыздан растауға арналған хабарламаны таба алмасаңыз немесе сілтеме жарамсыз болса, онда дәл қазір Telegram топтық чатында AWS academy-ге тіркелуде қиындықтар бар екенін бізге хабарлаңыз. Және хабарламада өз университет e-mail-іңізді белгілеуді ұмытпаңыз. Біз міндетті түрде бәрін тексеріп, әрқайсыңыздың AWS academy платформасына сәтті қосыла алуыңызды қамтамасыз етеміз.
Сіз сәтті тіркеліп, платформаға кіргеннен кейін, сол жақта әрқашан қолжетімді болатын навигация мәзірінің интерфейсін көресіз. Сіз көбіне үшінші Courses қойындысын қолданатын боласыз, ол сізге қолжетімді курстардың тізімін көрсетеді. Сізге қолжетімді курстардың бірін таңдағаннан кейін, сол курстың басты парақшасына өтесіз, бұл жерде де таңдаған курстың навигациялық мәзірі қолжетімді болады. Көп жағдайда сіз барлық модульдер мен зертханалық жұмыстардың тізімін ашу үшін, үшінші Modules бөлімін пайдаланасыз. Алғашқы Introduction модулін ашқан кезде, How to complete lab exercises атты белсенділікті көресіз, ол – зертханалық жаттығуларды сәтті аяқтау үшін не істеу керектігін сипаттайтын белсенділік.
Енді осы парақшаны ашайық және сол құжатта зертханалық жұмысты орындау кезінде сіз жұмыс істейтін негізгі интерфейс элементтерін мұқият қарастырайық. Ең негізгі элемент – «Start Lab» батырмасы бар келесі мәзір. Осы батырманы басу арқылы сіз өзіңіздің сессияңыз үшін жаңа AWS аккаунт құруды бастайсыз. Келесі пайда болған терезеде AWS аккаунтының құрылу статусы көрсетіледі. Ал келесі хабарламада аккаунттың сәтті жасалғанын және сіз жұмыс істеуге дайын екеніңіз көрсетіледі.
Сіз үшін AWS аккаунтыңыздың сәтті құрылғанын көрсететін тағы бір белгі – іске қосылатын таймер және AWS аккаунтыңызда жасалған ресурстар автоматты түрде жойылғанға дейін қанша сағат пен минут қалғанын көрсетуі болып табылады. Зертханалық жұмысты орындау кезінде уақытыңыз жеткіліксіз болса, «Start Lab» батырмасын қайтадан басу арқылы уақытты ұзартуға болады. Осылайша, қалған уақыт белгілі бір зертханалық жұмысқа берілетін уақыттың максималды мөлшеріне дейін толықтырылады. AWS аккаунтыңызға өту үшін, AWS батырмасын басу керек. Содан кейін сіз жаңа парақшаға қайта бағытталып, AWS Management Console-ді көресіз.
Мәзірдің келесі маңызды элементі – Details қойындысы, оны басқан кезде, сіз қосымша терезенің ашылғанын көресіз. Барлық қажетті AWS аккаунтының мәліметтерін, сондай-ақ зертханалық жұмыстарды орындау кезінде қажет болатын AWS аккаунтының ішкі ресурстары туралы ақпаратты қамтитын қалқымалы терезені көрсету үшін «Show» батырмасын басыңыз. Мысал ретінде, мұнда Instance-тың жалпыға ортақ IP мекенжайы мен жеке IP мекенжайы көрсетілгенін байқайсыз. Сондай-ақ, Instance ID мен SSH кілтін көру және жүктеу мүмкіндігі көрсетілген. Өзіңіздің Amazon EC2 Instance-ыңызға тікелей қосылу үшін, осы SSH кілтін пайдаланасыз. Зертханалық жұмысыңызға көмектесетін осы немесе басқа ақпараттар осы мәзір бөлімінде көрсетіледі.
AWS Management Console-мен жұмыс істеген кезде, зертханалық жұмысыңызға қажетті сервистер мен ресурстар ғана сізге қол жетімді болады. Барлық басқа сервистер мен ресурстар қолжетімсіз болғандықтан, сізге кіруге рұқсат жоқ деген хабарлама шығуы мүмкін. Бұл қалыпты жағдай. Егер сондай хабарлама алсаңыз, бұл сіздің басқа сервиске ауысып, не зертханалық жұмыста қарастырылмаған операцияны орындап жатқандығыңызды білдіреді, сондықтан не істеу керектігін қайта қарастырыңыз. AWS Management Console-де жұмыс істеуді аяқтағаннан кейін, осы терезені жабыңыз және AWS academy терезесінде сіз үшін жасалған AWS аккаунтын жойып, сол ресурстарды босату үшін негізгі мәзірдегі «End Lab» батырмасын басыңыз. Осы батырманы басқаннан кейін, процесс басталып, келесі ақпараты бар қалқымалы терезені көресіз. Слайдта белгіленген хабарламаларды көргеннен кейін, сол парақшаны жауып, AWS academy-дан шыға аласыз. AWS аккаунтын жою процесі фондық режимде өтеді. Есіңізде болсын, алдыңғы зертханалық жұмысыңыз жабылып, тоқтамағанынша, келесі құм жәшігін іске қоса алмайсыз. Болашақта басқа зертханалық жұмыс ретінде жаңа AWS аккаунтын іске қосуда қиындықтар болмауын қамтамасыз ету үшін, әр зертханалық жұмысты дұрыс аяқтауды әдетке айналдыруды ұсынамыз.
Біз сіздің зертханалық жұмысыңызды орындау кезінде сіз жұмыс істейтін барлық негізгі интерфейс элементтерін қамтыдық. Енді қандай қиындықтар болуы мүмкін және оларды өзіңіз қалай түзетуге болатынын қарастырайық. Біріншісі – AWS academy платформасын ашуда туындауы мүмкін қиындықтар. Екіншісі – зертханалық жұмысты ашудағы қиындықтар. Үшіншісі – AWS Management Console-ді ашудағы қиындықтар.
Бұл жағдайда осының барлығын браузеріңізде инкогнито режимінде ашуға тырысып көріңіз. Егер бұл жұмыс істемесе, Firefox немесе Chrome браузерлерінде жұмыс істеу ұсынылады, сонымен қатар, сіз сол жерде де инкогнито режимінде көре аласыз. Егер жоғарыда айтылғандардың бәрі сәтсіз болса, мәселе сіздің интернет-провайдеріңізде болуы мүмкін. Барлық интернет-провайдерлер қандай да бір себептермен интернетке қолжетімділікті қамтамасыз ете бермейді, сондықтан сіз өз интернет-провайдеріңізді өзгерту мәселесін қарастырып көріңіз. Көп жағдайда сіз интернетке үй провайдерінен және смартфоннан кіре аласыз. Ал енді ноутбук немесе компьютермен интернет-провайдерін кеңейтіп, кіруге тырысып көріңіз. Егер мәселе әлі де шешілмесе, Telegram-ның топтық чатына қиындықтарыңыз туралы жазыңыз, және не істеп көргеніңіз туралы мүмкіндігінше егжей-тегжейлі қосуға тырысыңыз. Біз мәселені шешуге міндетті түрде көмектесеміз.
Ал енді AWS academy-де зертханалық жұмыстар қандай болатынын көрейік. Бірінші зертханалық жұмыстың мысалы – AWS-тегі қауіпсіздік туралы айтылатын 4-модульдегі «Lab 1 Введение в AWS IAM» белсенділігі арқылы ашылатын зертханалық жұмысты көре аласыз. Тағы бір мысал – зертханалық жұмыс болып табылатын белсенділік, мысалы, 6-модульде Compute есептеулер туралы айтқан кездегі AWS Lambda белсенділігі болады.
Мысал ретінде «Lab 1 Введение в AWS IAM» бірінші зертханалық жұмысында не істейтінімізді қарастырайық. Сілтемені басқаннан кейін, сіз келесі парақшаға өтесіз. Жоғарғы оң жақта бұрын айтылған негізгі мәзірді көре аласыз. Төменде сізге қолжетімді арнайы терезе қосқыштары бар. Бұл Files болуы мүмкін, яғни, белгілі бір зертханалық жұмыстың бөлігі ретінде қолжетімді нақты файлдар. Келесі зертханалық жұмысты сәтті аяқтау үшін қажетті барлық қадамдарды тізімдейтін README терезесі бар. Егер сізге AWS CLI-мен жұмыс істеу қажет болса, Terminal терезесін қолдана аласыз. Және соңғы Source терезесі, онда сіз өзіңіздің зертханалық жұмысыңызға көмектесетін дайын скрипттерді жүктей аласыз. Платформаның сол жағынан қосулы тұрған README терезесі және оң жағынан Terminal терезесін көре аласыз.
Енді сіздің сессияңыз үшін жаңа AWS аккаунт құруға тырысайық. Мұны істеу үшін «Start Lab» батырмасын басыңыз. Оны басқаннан кейін «Lab status: in creation» деген қалқымалы терезе пайда болады, бұл тіркелу жасалуда дегенді білдіреді. Тіркелу жасау үшін бірнеше минут кетеді. AWS аккаунты құрылып, дайын болғаннан кейін, келесі «Lab status: ready» деген жазбаны көресіз. Осы кезде сіз терезені жауып, AWS Management Console-дің басты парақшасына бағытталу үшін AWS батырмасын басыңыз. Бұл парақшада сіз өзіңіздің пайдаланушы атыңызды, сондай-ақ AWS аккаунтында жаңадан жасалған Account ID-ді көресіз.
Енді зертханалық жұмысты орындауға бөлінген уақыт қандай да бір себептермен жетпей, уақытты ұзарту керек деп елестетейік. Менің мысалымнан 24 минут қалғанын көре аламыз, менде уақыт жетіспейтінін елестетіп, «Start Lab» батырмасын басамыз. Дәл бұрынғыдай қалқымалы терезе ашылып, «Lab status: ready» деген жазбаны көргеннен кейін, осы терезені жапсаңыз, таймер осы зертханалық жұмыс үшін бөлінген максималды мәнге дейін жаңартылғанын көресіз және сіз өзіңіздің AWS аккаунтыңызда әрі қарай жұмыс істей аласыз.
Енді сізде туындауы мүмкін соңғы жағдайды елестетіп көрейік: сіз зертханалық жұмысыңызды аяқтағанда келесі зертханалық жұмысыңызда ешқандай қиындықтар болмауы үшін оны қауіпсіз орындауыңыз керек. Мұны істеу үшін сіз «End Lab» батырмасын басуыңыз керек. Растау қалқымалы терезесінде сіз «Yes» батырмасын басқан соң, осы терезені жабуға болатыны жайлы хабарламаны көресіз. Бұл дегеніміз AWS аккаунтын жою процесі басталып, енді AWS academy-ді жауып, одан шығуға болады дегенді білдіреді.
Осылайша бұл Демо-сессияны аяқтаймыз. Сізде AWS academy платформасында жұмыс істеуде қиындықтар болмайды деп үміттенемін. Егер сізде қандай да бір сұрақтар туындаса, Telegram топтық чатына жазыңыз, біз байланысқа шығып, сізге міндетті түрде көмектесеміз. Осымен біздің Демо-сессиямыз аяқталды, келесі белсенділіктерде кездескенше!
